# Prova 2: scrittura di un breve racconto creativo che si svolge nel mondo immaginario e coi personaggi immaginari creati nella prova 1 (Durata: 1.5 ore)

# Obiettivo:
    Acquisire familiarità con le API, di OpenAI o altri algoritmi, per la generazione di testo in modo molto semplice. Queste attività consentiranno ai partecipanti di sperimentare e comprendere come utilizzare la generazione di testo in contesti pratici. Una volta che avranno familiarità con questa capacità di base, potranno affrontare sfide più complesse e integrare la tecnologia in applicazioni più avanzate.
    - Descrizione:
        Forniremo ai partecipanti un'API di base per GPT-3.5 (Azure) ma lasceremo la libertà di utilizzare anche altri modelli. Chiederemo loro di lavorare singolarmente o in gruppo e creare un piccolo script che generi frasi, idee o domande casuali utilizzando l'IA. Questa prova ha lo scopo di far loro comprendere come inviare richieste alle API e ottenere una risposta semplice. Chiederemo di raccogliere i testi casuali per costruire un breve racconto creativo che si svolga nel mondo immaginario e coi personaggi creati nella prova 1. Il risultato può essere una storia breve o un articolo. Per creare questo risultato finale dovranno fare attenzione per utilizzare l’API al fine di ottenere testi utili allo scopo ed essere creativi e originali nello scrivere il racconto o l’articolo.
# Istruzioni:
    1.	Per l'accesso alle API OpenAI tramite Azure, fare riferimento agli esempi di codice forniti nello starter-kit per richiamarla.
    2.	Scrivere uno script che invii una richiesta API per generare un breve testo casuale, accettando in input degli argomenti correlati al mondo virtuale della prova 1 
    3.	Il testo generato potrebbe essere una breve affermazione, una domanda/risposta o un'idea casuale
    4.	I partecipanti dovrebbero essere in grado di stampare e salvare il testo generato nello script
    5.	Raccogliere queste frasi e costruire un piccolo racconto/articolo creativo di massimo una pagina, salvare il racconto/articolo

# Criteri di valutazione:
    1.	Funzionalità: La soluzione dell'applicazione genera testo in modo efficace e risponde alle richieste degli utenti senza errori evidenti
    2.	Qualità del Testo Generato: La qualità del testo generato è elevata. È ben strutturato, comprensibile e libero da errori grammaticali o semantici
    3.	Facilità d'Uso: L'applicazione è intuitiva e facile da usare per gli utenti
    4.	Tempo di Risposta: L'applicazione genera il testo in un tempo ragionevole. Le risposte sono rapide
    5.	Architettura: Il codice è ben scritto, modulare, quanto è facile aggiungere funzionalità
    6.	Originalità e Creatività: La soluzione proposta mostra originalità e creatività nell'uso delle API per generare testo
    7.	Sicurezza e Conformità: L'applicazione rispetta le linee guida di sicurezza e conformità quando si lavora con le API. Per esempio protezione delle chiavi